+++
date = 2021-06-29T05:26:12Z
draft = false
title = "Kodsnack 424 - När jag tänker på legacy, med Mats Nordkivst, Mats Törnblom, och Erik Weyler"
slug = "424"
aliases = ["/blog/2021/06/29/424"]
categories = ["avsnitt"]
audiofile = "https://traffic.libsyn.com/kodsnack/424.mp3"
libsynid = "19630148"
english = false
audiosize = "22007581"
audiolength = "45:47"
people = ["Fredrik Björeman", "Mats Nordkvist", "Mats Törnblom", "Erik Weyler"]
sponsor = ["GleSYS"]
+++

Fredrik snackar med [Mats Nordkvist](http://cobol.se/About_cobol.se.html), [Mats Törnblom](https://www.linkedin.com/in/matstornblom/?originalSubdomain=se), och [Erik Weyler](https://www.linkedin.com/in/erik-weyler-42859048) om legacysystem, kompetenssäkring, och hur viktigt det är med en tydlig plan för systemen man använder.

Legacy - ärvda system(?) - vad innebär det egentligen? Varför har ordet en negativ klang i vår bransch, och måste det vara så? Visst är det märkligt att dela upp utveckling och drift eller underhåll?

Mats Nordkvist diskuterar hur saker fasas ut för att det inte längre går att hitta folk som kan dem, eller vill utbilda sig till att kunna dem, och Mats Törnblom tar upp att det är den enskilt viktigaste faktorn när han utvärderar nya tekniker som systemarkitekt.

Varför måste etablerade tekniker bevisa något mot nya, bevisbördan bör väl ligga på nya lösningar att visa sitt värde? Mats Törnblom diskuterar risken att skapa en organisation där all diskussion om att bygga vidare på etablerade tekniker stängs ner när någon spelar kortet "Förändringsobenägen!"

Mats Törnblom fascineras av stordatormiljöer där tekniker och kod lever, frodas och vidareutvecklas, medan Javscriptramverk föds, lever och försvinner och därmed blir legacy på ibland chockerande kort tid. 

Avsnittet sponsras till vår stora glädje av [GleSYS](https://glesys.se/) - eminenta VPS:er i [egna miljövänliga datorhallar](https://glesys.se/datacenter) på svensk mark. Oavsett om du behöver en Linux- eller Windows-VPS, en Kuberneteslösning, eller en Gitlabserver kan du komma igång på några minuter via GleSYS smidiga kontrollpanel.

Är arkitektens kanske viktigaste roll att se till att det finns en förvaltning och kunskap att ta hand om och vidareutveckla nya lösningar? Vi diskuterar kompetensförsörjning - utmaningen att se till att det finns folk som kan jobba med systemen man utvecklar. Det kanske inte alltid är någon annans ansvar att lösa problemet med utbildning om man har ett system som är viktigt och nyttigt nog? Och fungerar allt tillräckligt bra finns det ingen anledning att dra till med legacy-stämpeln och tro att man måste ersätta det bara för att det funnits med länge.

Vi kommer också in på vikten av att ha en tydlig strategi och vara tydlig med vad som gäller, både kring vad man ska behålla och vad man ska eller inte ska skaffa framöver. Om alla "vet" att ett visst system ska avvecklas men inget officiellt beslut tagits, och ingen har en aning om vad som skulle kunna vara ersättningen, så har man effektivt saboterat arbetsklimatet för alla berörda.

Mot slutet delar Erik med sig av några erfarenheter och medietips för den som råkar bli yngst i stordatorgänget på jobbet.

Ett stort tack till [Cloudnet](https://www.cloudnet.se) som sponsrar vår [VPS](https://en.wikipedia.org/wiki/Virtual_private_server)!

Har du kommentarer, frågor eller tips? Vi är [@kodsnack](https://www.twitter.com/kodsnack), [@tobiashieta](https://www.twitter.com/tobiashieta), [@oferlund](https://www.twitter.com/oferlund), och [@bjoreman](https://www.twitter.com/bjoreman) på Twitter, har en [sida på Facebook](https://www.facebook.com/kodsnack) och epostas på [info@kodsnack.se](mailto:info@kodsnack.se) om du vill skriva längre. Vi läser allt som skickas.

Gillar du Kodsnack får du hemskt gärna [recensera oss i iTunes](https://itunes.apple.com/se/podcast/kodsnack/id561631498?l=en)! Du kan också stödja podden genom att <a href="https://ko-fi.com/kodsnack" rel="payment">ge oss en kaffe (eller två!) på Ko-fi</a>, eller [handla något i vår butik](https://shop.spreadshirt.se/kodsnack/).

## Länkar ##
* [Mats Nordkvist](http://cobol.se/About_cobol.se.html) - har gästat [flera avsnitt](https://kodsnack.se/people/mats-nordkvist/)
* [Mats Törnblom](https://www.linkedin.com/in/matstornblom/?originalSubdomain=se) - gästade även [avsnitt 412](https://kodsnack.se/412/)
* [Erik Weyler](https://www.linkedin.com/in/erik-weyler-42859048) har också gästat [flera avsnitt](https://kodsnack.se/people/erik-weyler/)
* [Avsnittet där namnet COBOL-Erik förklarades](https://kodsnack.se/405/)
* [Legacy](https://en.wikipedia.org/wiki/Legacy_system) - Wikipedias beskrivning
* [Visual basic](https://en.wikipedia.org/wiki/Visual_Basic)
* [IMS](https://en.wikipedia.org/wiki/IBM_Information_Management_System)
* [IMS DB](https://en.wikipedia.org/wiki/IBM_Information_Management_System#Database)
* [Db2](https://en.wikipedia.org/wiki/IBM_Db2_Family)
* [Angular 1 kontra Angular 2](https://www.c-sharpcorner.com/blogs/differences-between-angular-1x-angular-2)
* [Safe](https://en.wikipedia.org/wiki/Scaled_agile_framework)
* [Scrum](https://en.wikipedia.org/wiki/Scrum_%28software_development%29)
* [RUP](https://en.wikipedia.org/wiki/Rational_Unified_Process)
* [PPS](https://www.tietoevry.com/en/services/business-and-technology-consulting/pps/pps-model/pps-project-steering/)
* [GleSYS](https://glesys.se/) - veckans sponsor
* [GDPR](https://en.wikipedia.org/wiki/General_Data_Protection_Regulation)
* [Terraform](https://en.wikipedia.org/wiki/Terraform_%28software%29)
* [VPS](https://en.wikipedia.org/wiki/Virtual_private_server)
* [Vmware](https://en.wikipedia.org/wiki/VMware)
* [KVM](https://en.wikipedia.org/wiki/Kernel-based_Virtual_Machine)
* [Privata nätverk](https://en.wikipedia.org/wiki/Virtual_private_network)
* [Gitlab](https://en.wikipedia.org/wiki/GitLab)
* [Plesk](https://en.wikipedia.org/wiki/Plesk)
* [Kubernetes](https://en.wikipedia.org/wiki/Kubernetes)
* [Rancher](https://rancher.com/)
* [Jitsi](https://en.wikipedia.org/wiki/Jitsi)
* GleSYS [datorhallar](https://glesys.se/datacenter) och [miljöarbete](https://glesys.se/foretaget/miljoarbete)
* [glesys.se](https://glesys.se/)
* [Simula](https://en.wikipedia.org/wiki/Simula)
* [Olle Westergård](https://www.linkedin.com/in/olle-westergård-256a59/)
* [Olles tre avsnitt av Kodsnack](https://kodsnack.se/people/olle-westerg%C3%A5rd/)
* [Dubbelstötarna](https://sv.wikipedia.org/wiki/Dubbelst%C3%B6tarna)
* [Salander](https://sv.wikipedia.org/wiki/Lisbeth_Salander)

## Titlar ##
* När jag tänker på legacy
* Dammigt, jobbigt, mögligt
* Ett arv från förr
* Legacy i någon annans ögon
* Teknik som inte längre stöds
* En vänteprocess i deras värld
* Herr R
* Stordatorhumor
* Varsågoda att exekvera
* Skruva till problemet att passa tekniken
* 40 år i stenhård drift
* Förändringsobenägen
* Förändringsobenägenhetskortet
* Tidiga IT-deckare
* Pension och ryggont
* Världens äldsta 24-åring