+++
date = 2015-03-31T10:26:14Z
draft = true
title = "Kodsnack 96 - Den abstrakta idén om vad programmet gör"
slug = "96"
aliases = ["/blog/2015/3/31/96"]
categories = ["avsnitt"]
audiofile = "http://traffic.libsyn.com/kodsnack/96.mp3"
libsynid = ""
+++

Vi snackar … Och har en massa ljudproblem. Vi beklagar och lovar bot och bättring.

Först snackar vi lite om Apples nypresenterade Macbook med bara en USB-port. Kan Fredrik leva med den? Är det en bra idé att ha så få portar på en bärbar dator?

Sedan snackar vi säkerhet i Chrome och webbläsare, hur bra är de steg som främst Chrome har tagit och tar för att öka säkerheten för vanliga surfare? Hur stora förbättringar blir det av att man försöker "fixa" problemen och bristerna i hur saker funkar nu? Borde man gå vidare och förbättra kommande saker istället?

Vi diskuterar också att sätta sig in i andras kod, exempelvis sitt forna jags. Vad kan man göra för att försöka snabba upp processen att förstå en kodbas och varför är det så svårt? Är det samma problem som gör att man inte sätter sig och läser kod speciellt ofta? Har någon ett magiskt sätt på lager för att förklara den mentala modellen bakom kod? Fokuserar de som pratar om "läsbar" kod på fel saker? Kommentarer och annan dokumentations värde och problem. Går det att lösa med processer? Och allting runtomkring gör bara allt värre, all hantering av fellägen och annat som inte egentligen har med problemet man ville lösa att göra.

Har du kommentarer, frågor eller tips? Vi är [@kodnsack](https://www.twitter.com/kodsnack), [@tobiashieta](https://www.twitter.com/tobiashieta), [@isallmaroon](https://www.twitter.com/isallmaroon) och [@bjoreman](https://www.twitter.com/bjoreman) på Twitter och epostas på [info@kodsnack.se](mailto:info@kodsnack.se) om du vill skriva längre. Vi läser allt som skickas.

## Länkar ##
* Macbook
* USB C
* Displayport
* Appsnack om nya Macbook och annat
* Nya Chrome blockerar javascriptanrop till lokala nätet och localhost
* Chrome ska flagga allt som inte är https som osäkert
* Korsdomänregelprinciper - att kunna fråga via XHR
* DNSSEC
* Chromium
* Sandbox
* EFFs initiativ för att dela ut gratis SSL-certifikat
* HTTP2 - krypterat som standard
* Knuth
* Literate programming
* Bret Victor
* Plex diskussion om kodstil
* REPL - interaktiva miljöer för att experimentera med kod
* Code night

## Titlar ##
* Det är väldigt mycket måndag helt enkelt
* Min dator är stadd i något slags förfall
* Ett tangentbord med sjutton portar på
* Lika bra att jag inte köpte en 4K-skärm
* Någon som bara hostar lite webbsidor
* Ett djupt hål av säkerhetslager
* Hur mycket säkrare blir det och hur mycket krångligare blir det?
* Flytta sakernas tillstånd framåt
* En massa jobb för ingenting
* Vi sparar ju inte ens en kaka
* Om det skulle vara känsligt att lyssna på Kodsnack
* Den där verkligheten
* Ha som ambition att fixa verkligheten
* Är det så att kod är som kondition?
* Kommentarer i min erfarenhet
* Kommentaren tillför inget till att börja med, och nu är den dessutom fel
* Den abstrakta idén om vad programmet gör
* Fråga sig själv för några år sedan vad man höll på med
* Om man ser koden utan alla edge cases
* Jobba och lida tills man förstår