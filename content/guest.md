+++
date = 2020-12-19T18:23:30Z
draft = false
title = "Att gästa Kodsnack"
aliases = ["/guest/"]
+++

Vad kul att du kan tänka dig att vara med i podden! Vi kör en väldigt avslappnad stil, det allra viktigaste är att ha ett trevligt snack. Här är några tips:

## Inspelningen ##
* Vi spelar ofta in via [Squadcast](https://squadcast.fm) - som kör i webbläsaren och spelar in allt ljud - men vi kan använda vilken lösning som helst om något annat är smidigare för dig
* Vi brukar sätta upp några ämnespunkter att utgå från. Det händer ungefär lika ofta att vi faktiskt håller oss till dem som att vi snackar om helt andra saker, och det är så vi vill ha det. Kommer du på något intressant i stunden som vi inte alls diskuterat innan: kör!
* Du behöver inte avbryta dig om du och någon av oss börjar säga något samtidigt, vi kan klippa bort oss själva i redigeringen
* Säg bara till om du vill ha något bortklippt, eller vill lyssna på avsnittet innan det släpps. Vi släpper inget som inte alla deltagare känner sig bekväma med
* Vi gillar långa länklistor! Vi tänker att alla som lyssnar ska kunna kolla upp allt de hör som verkar intressant och läsa vidare. Vill du ha med något särskilt i länklistan: säg till före, under, eller efter inspelningen!

## Teknik ##
Det går att prata hur länge som helst om teknik, men första punkten är både enkel och starkt rekommenderad. Sedan blir det mer av bonus ju längre ner vi kommer.

* Använd hörlurar - du hör bättre och risken för märklig rundgång och andra problem med ekon minimeras
* Det är en stor bonus om du har möjlighet att spela in ljudet från din mikrofon. Det ger alltid ett bättre slutresultat, speciellt om vi är fler än två deltagare. Vilket inspelningsprogram som helst funkar, och det behöver bara innehålla ljudet direkt från din mikrofon. Se bara till att inspelningen är av rätt mikrofon, det är lätt att missa. Det gör inget om volymen verkar vara låg, en tyst inspelning är mycket bättre än en med för hög volym. 128 kpbs MP3 eller motsvarande ljudkvalité räcker gott
* Om du kan välja, sitt i ett rum med så lite eko och bakgrundsljud som möjligt
* Råkar du ha tillgång till flera mikrofoner, välj den bättre av dem. Det mesta slår datorns inbyggda mikrofon
* Om du kan välja, anslut gärna datorn trådat istället för via wifi